<ul>	<li>Waarom heb ik deze waarde gekozen?</li>	<p>		Vriendschappen vormen de ruggengraat van mijn emotionele steun. Ik kies voor deze waarde omdat vriendschap voor mij een bron van geluk en stabiliteit is. Het hebben van vrienden bij wie ik terecht kan voor advies, steun en een aangename tijd maakt mijn leven beter of rijker. Goede vriendschappen versterken niet alleen mijn persoonlijke welzijn, maar ook het welzijn van de vrienden zelf, denk ik.	</p>	<li>Doelen en acties om deze waarde te bereiken:</li>	<p>		Mijn doel is om een betrouwbare en betrokken vriend te zijn door regelmatig contact te onderhouden, interesse te tonen in het leven van mijn vrienden, en er voor hen te zijn wanneer ze me nodig hebben. Dit vraagt om tijd en energie, maar de beloning is de diepgang en continuïteit van de vriendschap. Ik wil leren luisteren zonder te oordelen en helpen waar ik kan.	</p>	<li>Hoe heeft mijn verslaving deze waarde beïnvloed?</li>	<p>		Mijn verslaving zorgde ervoor dat ik me van vrienden terugtrok, niet alleen fysiek maar ook emotioneel. De momenten die ik normaal gezien zou doorbrengen met vrienden, werden vaak gevuld met drinken, waardoor ik sociale gelegenheden miste of zelfs de verbinding volledig verloor. Mijn onbetrouwbaarheid en stemmingswisselingen zorgden ervoor dat sommige vrienden afstand namen. Dit leidde tot eenzaamheid, een direct gevolg van mijn verslaving die de kracht van vriendschap mijn inziens altijd  ondermijnt.	</p></ul>